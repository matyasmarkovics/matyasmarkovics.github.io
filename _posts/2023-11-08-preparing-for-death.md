---
layout: post
title:  "Preparing for Death"
date:   2023-11-08 09:00:00 +0200
---
Ma reggel megrázó álomból ébredtem. Álmomban abban a faluban jártam,
ahonnan nehány éve költöztünk el családommal. Hirtelen fájó emlék hasított a szívembe, és
az ottani temetőben találtam magam egy ismeretlen, de sejtelmes síremlék előtt.
Ráeszméltem, hogy itt van kislányom urnája elhelyezve, keresztjén fényképpel, alatta nevével: Szilva.
Valós élményként, még éberen is felidézhetőként éltem meg ezt a mély fájdalmat.
Sőt, mintha két-három gyermekemet vesztettem volna egyszerre, vele együtt, egy homályos sorsfordító pillanatban.

Néhány napja kevésbé szomorú, de hasonlóan rejtélyes álomban volt részem.
Azt hiszem az kevesek által látható, rejtett kincseimre, belső érőmre emlékeztetett.
Úgy gondolom, ma reggeli álmom megfejtése több rétegü, összetettebb, márványosabb.

Elsőként ott van a világban dúló zabolázatlan terror. A vélt és átélt igazságtalanságok megbosszulása,
mely megszámlálhatatlan ártatlan gyermeki lelket robbant fel, több generaciós zürzavart okozva a Földi és azon túli életekben.
Ennek a fájdalomnak, elkeseredettségnek egy álmon keresztüli áthallása emlékezető arra,
hogy bár nem látható de tapasztalható módon az emberiség mindenek előtt egy azon lény és csak másodlagosan ágazik szét.

Második rétegként adódik a lehetőség a lelki fájdalom megismerésére, mely elől művészi szintre emeltük a bújócskázást.
Lehet ez az álom emlékeztető édesapám egy hónappal ezelőtti elvesztésre. Emlékeztető arra a fájdalomra,
amely több és odaadóbb figyelemért siránkozik. A gyermek fájdalma, aki még játszani szeretne, de szüleinek menni-e kell.
A fájdalom, amit oly sokszor megéltem és amit a remény, hogy majd legközelebb több időnk lesz, meg annyiszor elmosott.
Ez az érzés áll, az álomnak köszönhetően, itt előttem tisztán és szűzien. Esetlen tinédzserekként bajlódunk egymással.
Néha fáj, néha nem, tűréshatáromat keresve, mert ezentúl együtt járunk.

Ez utóbbi az átkötés a harmadik rétü értelmezés sikjába. Miszerint a halál az élet szerves része,
s ezáltal a fájdalommal együtt élni nem választás kérdése. A kérdés csupán az, hogy tudatosan, figyelemmel élünk-e vele,
vagy várjuk, hogy egy esemény hatására elárasszon. Tudatosan élni a saját lelki világunkért való felelőségünk felismerése,
életünk gyeplőjének kézbevétele. Minthogy a halál az egyetlen biztos esemény az életben,
az erre való készülés az egyik legfontosabb feladatunk, mint élőlényeknek.

Mint édesanyám, úgy édesapám is korházban hunyt el. Testvérem mindkét esetben kérvényezte,
hogy tekintsenek el a boncolástól, hiszen a halál oka nem volt kérdéses. De a bürokrácia oltára az egyetlen létező ördögöt imádja,
így érthető módon süket fülekre talált ez, és feltehetőleg még több ezernyi hasonló kérvény.
Mivel édesapámat azonosítanom kellett, így szemtanuja voltam annak a gyalázatnak,
amiért a modern orvostudományt eretnekként égették volna el a keresztyén középkorban.

Azért volt fontos mindezt leírnom, hogy érhető legyen az a vágyam, hogy én ne egy korházban fujjam ki az utólsó lehelletet.
Így kerül kontextusba, hogy a halálra készülni annyit tesz, mint egészségesen élni.
Addig élni, úgy élni, hogy testünket könnyedén engedjük el mi is és a körülöttünk élők egyaránt.
